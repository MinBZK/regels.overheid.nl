---
title: Rulecube
description: Method - Rulecube
---
Rulecube is een software platform waarmee je beslisregels, koppelingen (API's), workflows en formulieren bouwt. Met een Business Rule Engine (BRE) **automatiseer je beslissingen** in je organisatie. Je definieert wanneer en onder welke voorwaarden je een beslissing neemt en welke actie of consequentie je daaraan verbindt. Met de Business Rule Engine van Rulecube bepaal je ook het **proces of de workflow** waarbinnen beslissingen worden genomen en regel je de **integratie met de systemen** – gegevensbronnen en softwareprogramma’s – waarbinnen die beslissingen en processtappen moeten worden genomen.

Vaak is het ook nodig dat burgers of bedrijven een aanvraag- of contact-formulier invullen. Het is handig als al heel vroeg in je werkproces de juiste regels worden toegepast. Dat kan veel werk besparen en duidelijkheid geven. Daarom bouw je met Rulecube ook slimme **formulieren**, die zich gedragen volgens jouw beslisregels en onderdeel uitmaken van een slimme workflow.

## Waarom Rulecube?

Rulecube is uniek, omdat het gemaakt is voor ongeduldige mensen. We willen jouw werk zo simpel en snel mogelijk maken, zodat je geen tijd verliest aan omslachtige of saaie taken. Dat doen we op drie manieren:

**Het is bliksemsnel.** Natuurlijk is het snel om mee te werken. Doordat editors drag-and-drop zijn, datamodellen automatisch worden herkend en met een visuele workflow

editor bijvoorbeeld. Maar ook wanneer je al je processen hebt ingericht, is Rulecube supersnel. Zodat je klant ook geen milliseconde langer hoeft te wachten dan nodig.

**Het is makkelijk te integreren en onderhouden.** Koppelingen zijn makkelijk te maken. En als je eenmaal een API-koppeling hebt gebouwd, kunt je makkelijk nieuwe versies maken, zonder dat je eerdere werk ineens omvalt.

**Wij hebben al nagedacht over jouw verantwoordelijkheden.** We hebben namelijk automatische maatregelen voor audit, documentatie en geautomatiseerde tests. Jij hoeft dat niet helemaal zelf te verzinnen. Toezichthouders kunnen zien welke regels jij hanteert en waarom je dingen wél of juist níet doet.

## Hoe werkt Rulecube?

Ben jij technisch aangelegd? Dan word je heel blij van onze ‘tech stack’. De technische details bekijk je hier: [Technische details](https://rulecube.com/language/nl/how-it-works/).

Technische details Ben je niet technisch aangelegd? Dan word je vooral heel blij van onze demo. [Vraag een demo aan](https://rulecube.com/language/nl/get-demo/).


Rulecube bestaat uit drie onderdelen:

### Rulecube Rulesets

Hierin bepaal je de **beslisregels**. Een beslisregel kan simpel zijn, zoals ‘is iets ja, dan moet je dit doen’. Het kan ook een hele complexe berekening zijn op basis van gegevens uit verschillende databases. Je hoeft geen programmeerkennis te hebben om de businessrules te bouwen. Elke Ruleset is automatisch ook een **API** die eenvoudig is in te passen in het systeemlandschap.

### Rulcube Workflows

Met Workflows bepaal je in welke volgorde **acties** worden uitgevoerd. En of je bijvoorbeeld een mailtje wilt sturen of een taak wilt toewijzen aan iemand anders. Die acties gebeuren op basis van jouw beslisregels. Je beschrijft het allemaal in een visuele editor, zodat je precies ziet wat er gebeurt.

### Rulecube Forms

Meestal gaan werkprocessen samen met formulieren. Met Forms stel je jouw eigen formulier samen. Jij bepaalt de velden, de eisen waar die velden aan moeten voldoen en wat er vervolgens met de input moet gebeuren.

### Zien wat er gebeurt

Wanneer je met Rulecube een proces bouwt, kun je precies zien wat er met een dossier gebeurt. Je hoeft je daardoor niet af te vragen waaróm iemand is afgewezen, of waaróm een proces is gestopt. Je kunt dat in detail terugvinden. Dat maakt het compliant, consistent en transparant.

Wil je met eigen ogen zien hoe Rulecube werkt, [vraag dan vandaag nog een demo aan](https://rulecube.com/language/nl/get-demo/).